# Custom Sabers
## Installatie
::tip OPMERKING Sabers moeten speciaal gemaakt worden voor Quest of PC en zijn niet verwisselbaar tussen beide. Je kan zien voor welk platform een saber bedoeld is aan de hand van het bestandstype. `.saber` bestanden zijn voor PC terwijl de Quest `.zip` bestanden gebruikt. :::

### PC Sabers
De nieuwste Custom Saber plugin kan worden gevonden in het [#pc-mods kanaal](https://discord.gg/beatsabermods) in de BSMG discord of in [Mod Assistant](https://github.com/Assistant/ModAssistant). Start ModAssistant, selecteer de Custom Saber plugin en klik op installeren. Eenmaal geïnstalleerd (en je het spel één keer hebt gestart), zie je een `CustomSabers` map in [jouw installatie map](/faq/install-folder.md), dit is waar je de `*.saber` bestanden moet plaatsen die je wilt gebruiken.

Je kan meer sabers downloaden via [ModelSaber](https://modelsaber.com/Sabers/).

Voor degenen die meer aanpassing willen aan hun sabers, kan je met [Saber Factory](https://github.com/ToniMacaroni/SaberFactory#readme) jouw eigen sabers maken in het spel. Je downloadt onderdelen en combineert ze als lego stukjes met de mogelijkheid om de vorm, shaders, materiaaleigenschappen, texturen en meer te veranderen.

### Quest Sabers
Custom sabers voor de Quest worden gegeven met de Qosmetics mod. De laatste versie is te vinden in het [#quest-mods kanaal](https://discord.gg/beatsabermods) in de BSMG discord. Sabers worden `qsabers` genoemd en zijn momenteel te vinden in de [Qosmetics Community Discord](https://discord.gg/qosmetics).

## Gebruik

### PC Gebruikers
Binnen het spel in het hoofdmenu zie je aan de linkerkant een `CUSTOM SABERS` of een `SABERFACTORY` knop in het `Mods` menu. Door erop te drukken open je het menu waarin je kan kiezen welke sabers je wilt gebruiken. ::: tip OPMERKING Eenmaal geselecteerd, worden de sabers alleen getoond tijdens het afspelen van een level en niet in het menu. :::

### Quest gebruikers
Upload het zip-bestand naar jouw Quest via het [BMBF Web Interface](/quest-modding.md#installing-mods). Je kan vervolgens selecteren welke saber actief is onder het tabblad mods in BMBF.

## Het maken van sabers
[MissRaynor's Saber Guide](./sabers-guide.md) is een goede gids om te leren hoe je je eigen sabers maakt.
